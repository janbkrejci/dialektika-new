---
title: Hlavní stránka
permalink: /
layout: default
---

<div class="alert mb-8">
  <p class="title">Upozornění</p>
  <p>
    Tento web je ve vývoji.<br/>
    Spousta věcí zde může chybět nebo nemusí správně fungovat.
  </p>
</div>
      
# Vítejte!

Toto jsou stránky dobrovolného sdružení občanů České republiky **Dialektika**, založeného se záměrem naučit se provozovat pravou demokracii. Bez přívlastků, v její nejčistší podobě.

V budoucnosti se možná společně rozhodneme založit spolek a posléze první opravdu demokratickou politickou stranu. Tak daleko ale zatím nejsme. Teď se učíme a vytváříme zázemí pro budoucí fungování.

# Co je Dialektika

Základní pilíře celého našeho snažení jsou **Svoboda**, **Demokracie** a **Diskuse**.

## Svoboda

> Svoboda je možnost volit, rozhodovat a jednat podle své vůle, ať je jakákoli, a nést za to odpovědnost.

Šíře svobody je určena množstvím alternativ volby. Vnímaná šíře svobody je pak závislá na množství alternativ, které umíme nalézt.

Svoboda ve společnosti je možná jen v rámci souhrnu podmínek, za nichž lze libovůli jednoho sloučit s libovůlí druhého. Tyto podmínky jsou stanoveny právními normami, které jsme povinni všichni dodržovat, a také morálními normami, které bychom dodržovat měli.

Pro zastánce svobody je důležité vědomí, že se dokáží postarat sami o sebe, případně o své nejbližší, a že svojí obživou na nikom nezávisí. Současně ale chápou svobody a potřeby okolí a akceptují zodpovědnosti a povinnosti, které z nich vyplývají.

## Demokracie

> Demokracie je forma vlády.

Prvotní formou demokracie je přímá demokracie, kde občané hlasováním rozhodují o jednotlivých otázkách. Demokracie je charakterizována principem rovnosti pro všechny zúčastněné. Pravidlem rozhodování v demokraciích je právo většiny, kterému se menšina musí podřídit.

Výsledkem demokratického hlasování není pravda, ale zjištění převažujícího názoru. Pravda nevzniká hlasováním, to je argumentační chyba.

Základem a ideálem demokracie je svobodné formování veřejného mínění v diskusi, které je současně základem autentické svobody občanů.

Způsob, jak občané své mínění v demokratickém státě uplatňují, určuje ústava.

## Diskuse

> Diskuse je věcný rozhovor několika osob o určitém tématu, jehož cílem není rozhodovat, nýbrž věc pečlivě rozebrat z různých stránek, shromáždit argumenty a případně připravit půdu pro racionální rozhodnutí.

Cílem takového rozhovoru je přiblížit se pravému poznání tím, že účastníci si navzájem vyvracejí nesprávná, neobhajitelná mínění. Zkušenost ukazuje, že taková diskuse může být pro hlubší poznání složitých jevů velmi užitečná, protože překonává přirozené jednostrannosti účastníků a zvyšuje pravděpodobnost, že se na nic důležitého nezapomnělo.

Diskuse od účastníků vyžaduje věcnost, otevřenost, poctivost, trpělivost a zdvořilost.

Největší překážkou diskuse je používání tzv. Argumentačních faulů viz <a href="http://www.obcanskevzdelavani.cz/work/ke-stazeni/argumentacni-fauly-A3-barva.pdf" target="_blank">zde</a>.

# Jak pracujeme?

Od samého počátku se věnujeme sestavení programového prohlášení. V něm jsou zakotveny naše cíle. Programovým prohlášením říkáme, v jaké zemi si přejeme žít a pracovat.

Při své činnosti se řídíme stanovami, které si můžete přečíst pod odkazem nahoře v navigačním pruhu.

Jak programové prohlášení, tak i stanovy vytváříme a zdokonalujeme společně, prostřednictvím diskuse a demokratického hlasování. S jedinou výjimkou. Ve stanovách máme ukotveny základní principy a pravidla aplikace a zachování demokracie pro samotnou Dialektiku. Ty jsou neměnné. Bez nich by to už totiž nebyla ta Dialektika, kterou jsme založili.

# Chcete se přidat?

Skvěle! Vše potřebné najdete ve stanovách.

# Přijatá stanoviska

Zde si můžete přečíst nejnovější odhlasovaná stanoviska Dialektiky. Kompletní seznam najdete pod odkazem nahoře v navigačním pruhu.

| Přijato      | Na úrovni                                | Stanovisko (pro detail klikněte)              |
| ------------ | ---------------------------------------- | --------------------------------------------- |
| 01. 01. 2023 | Česká republika                          | Sněhulákům by se mělo zakázat dělat loužičky  |
| 31. 12. 2022 | Severomoravský kraj                      | Topit uhlím je nutnost                        |
| 06. 11. 2022 | obec Toušice<br/>(volební okrsek 533742) | Nechceme stavět hráz na potoce uprostřed obce |